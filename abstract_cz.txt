Zkoumáme datovou sadu téměř půl milionu anglických textů písní prostřednictvím tří různých procesů - automatického vyhodnocování, vizualizace a generování. Vytváříme vlastní detektor rýmů pomocí EM algoritmu s několika vylepšeními a nastavitelnými parametry. Ten může v některých případech nahradit lidské hodnotitele, které nelze použít například po každé modifikaci generátoru textů k vyhodnocení jeho zlepšení. Vytvořením vizualizace výsledků na webové stránce se zajímavým vyznačením maticových rýmů zpřístupníme naše hodnocení veřejnosti. Diskutujeme o zajímavých rozdílech mezi žánry zjištěných aplikací našeho automatického hodnocení na celý soubor dat. Nakonec zkoumáme generování textů pomocí state-of-the-art GPT-2.
